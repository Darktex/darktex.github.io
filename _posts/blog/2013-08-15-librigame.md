---
layout: post
category : blog
tags : [librigame, lupo solitario, awesome]
title: "Librigame gratis in formato digitale!"
comments: on
---

I nati nel 1989 (e anni limitrofi) di una certa nerdezza ricorderanno i fantastici [LIBRIGAME](http://it.wikipedia.org/wiki/Librogame).

Di questi, il più famoso[^caveat] è quello di Lupo Solitario (Lone Wolf) che ci trasporta nel magico mondo dei guerrieri Ramas (in inglese Kai Warriors).

Ebbene, grazie all'amore del autore Joe Dever verso i propri fans, e alla volontà dei suoi fans di preoccuparsi di scannerizzare il tutto e darlo in pasto ad un OCR, __tutti i librigame di Lupo Solitario si possono scaricare gratis e legalmente__.

Dice la nota dell'autore:

_"I would be especially pleased if my granting of the rights to distribute my books in this way was seen as my “millennium gift” to all those devoted readers who have kept the Kai flag flying high, through all the good times, and the not-so-good. It would make me very proud indeed if this enterprise laid the foundations of a lasting legacy, securing the longevity of Lone Wolf by making my creation freely and readily accessible to current and future online generations. For them, for us, for Sommerlund and the Kai. … "_ 

    -- Joe Dever

Io da bambino ne avevo pochissimi, e nemmeno consecutivi per cui... Beh, me li sto godendo dal numero 1 :P

Il progetto si chiama Project Aon e lo trovate su <http://www.projectaon.org>.

L'elenco dei libri di Lupo Solitario è qui: <http://www.projectaon.org/en/Main/Books>

Nota sui formati: il primo numero è scaricabile in .pdf e si legge quindi bene su qualsiasi supporto, mentre dal secondo in poi la versione in .pdf sparisce (non so perché) e rimangono solo quelle in HTML (orribili e sconsigliate), in .mobi e in .epub.

###Setup su iPad

Se avete un ebook reader siete a posto con uno dei due formati, mentre se come me avete un iPad potete usare questo setup:

- Andate sul sito da Safari (Chrome non funziona per questo)
- Cliccate sul nome di un libro - diciamo il primo.
- Scegliete __epub__ e cliccatelo. Lo scaricherà direttamente nel browser, e dopo un po' vi chiederà di aprire iBooks.
- Enjoy! Il libro è già stato salvato in iBooks ed è ora disponibile sempre, ovviamente anche offline.

Segnalo che se avete l'applicazione Kindle di Amazon potete anche leggerli in .mobi facendo gli stessi step tramite Safari (vi chiederà di aprire Kindle.app invece che iBooks, semplicemente).

Infine, il problema di iBooks e Kindle è che non vi fanno scrivere sul file - cosa piuttosto essenziale in un librogame. Fortunatamente, gli amici di Project Aon ci vengono incontro anche per questo con la webapp della scheda interattiva disponibile qui: <http://www.projectaon.org/staff/eric/lw05.htm>. Ricordatevi solo di fare Save ogni tanto perché altrimenti se il sistema operativo chiude Safari o Chrome per reclamare RAM perdete tutto. Notate che questa app funziona offline, ma dovete comunque ricordarvi di salvare.

###Setup su Android

In alternativa, per Android c'è un'app che integra avventure e scheda: <https://play.google.com/store/apps/details?id=com.GDVGames.LoneWolfBiblio>.

Questa app è bellissima, ma ha un grande difetto: la __totale assenza di elasticità__. Non si può barare, in niente. Nemmeno un po'. Non si possono ritirare dadi, non si può vedere dove ci portava l'altra strada (io lo faccio spesso per curiosità) e soprattutto, __se si muore bisogna ricominciare il gioco__.

Allo stesso modo, non si può iniziare da un certo capitolo "importando" la scheda (cioè inserendola a mano). Si inizia solo dal capitolo 1 e si procede solo con il progress fatto nell'app. Io l'ho scoperta dopo aver fatto i primi 3 libri e quindi non ho voglia di ricominciarla, ma se siete dei "duri e puri" e non vi spaventa la possibilità di morire e ricominciare, ve la consiglio!

Have fun in Magnamund!


[^caveat]: Io quantomeno conosco solo questo.