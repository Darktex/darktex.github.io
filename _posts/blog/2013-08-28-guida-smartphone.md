---
layout: post
category : blog
tags : [guida smartphone, guida acquisto, che smartphone comprare]
image:
  feature: smartphones.png
comments: true
languages: it
---

Questa guida va avanti ormai da Novembre 2012. Lo scopo è quello di raccogliere in un thread unico le scelte che normalmente consiglio quando qualcuno vuole prendere un giocattolino nuovo. Non ho la presunzione di dirvi che la mie scelte sono le migliori in tutti i casi, ma penso di poter dire serenamente di saper consigliare buone scelte. Notate che non sono un blogger professionista e pertanto __non__ ho provato tutti i modelli che vi consiglio, basandomi invece su recensioni e su hardware. Ciò detto, cerco sempre di sottolineare chiaramente quando ho provato un modello e quando no, e in generale _perché_ consiglio un modello piuttosto che un altro (hardware, software, esperienza diretta).

#What's new
Google ha abbassato di 100€ il prezzo di Nexus 4, portandolo a cifre INCREDIBILI[^abbassamentoNexus].

Purtroppo però l'abbassamento di prezzo riguarda solo gli acquisti dal Play Store (gli unici che Google può controllare), e in Italia non c'è. In compenso ci sono parecchi siti web (elencati nel paragrafo dedicato al N4 più avanti) che sono riusciti a seguire i prezzi del Play Store per cui vi consiglio di monitorarli giornalmente finché non si adeguano, non penso ci vorrà troppo.

Inutile dire che se non arrivate a 249€ di budget, potete __benissimo__ vivere con il Nexus da 8 GB e spendere 199€. Se lo trovate a quella cifra, anche se volevate spendere di meno fate lo sforzo. 60€ di differenza con gi Huawei non sono tanti soldi e valgono ogni centesimo.

[^abbassamentoNexus]: Fonte: <http://www.androidworld.it/2013/08/28/google-taglia-il-prezzo-del-nexus-4-su-play-device-179297/> 



#FASCIA BASSA 

Questa è la fascia più economica e si accetta ogni genere di sacrificio pur di avere lo smartphone. Il traguardo per voi è di avere un telefono che legga le email, vi faccia usare Whatsapp, Google Hangouts e/o Viber e vi faccia andare occasionalmente su Facebook e su qualche sito web, anche facendovi attendere parecchio tra un caricamento e l'altro.

1. __Vodafone Smart Mini__

    _Mediatek 1 GHz single core, 512 MB RAM, 3.5' 480x320, 59€_

    ![mini](http://www.digita.org/wp-content/uploads/2013/06/Vodafone-Smart-Mini_2.jpg)


    + PRO: Il prezzo. Potete portarlo in giro senza paura che ve lo rubino, e se accade... Beh potete sopravvivere :P Inoltre ha Jelly Bean (requisito che considero essenziale per acquistare un telefono Android nel 2013).
         
    + CONTRO: Lento, touchscreen molto peggio che mediocre. Schermo molto piccolo e con una risoluzione veramente molto bassa.
         
    + COMMENTO: Questo cellulare ha sconfitto una leggenda, cioè il ZTE Blade che era rimasto nei miei consigli per oltre due anni. Questo telefono lo annichilisce in tutto, sia lato hardware (anche se non di molto) sia lato software. Non l'ho provato direttamente, ma a questa fascia di prezzo vince veramente per abbandono: non è che è il miglior telefono che possiate comprare a 59€, è proprio l'__unico__.

#FASCIA MEDIA

Quando questa guida è iniziata questa fascia arrivava ai 250€. Oggi rimane sotto ai 150, segno dei tempi :-)

1. __Huawei Y300__

    _SnapDragon 1 GHz dual core, 512 MB RAM, 4' 800x480, 4 GB ROM espandibile microSD, 130€_

    ![y300](http://www.tecnologici.net/wp-content/uploads/2012/10/y-300.jpg)


    + PRO: Dual core. Jelly Bean. Prezzo. Batteria.
         
    + CONTRO: Qualità costruttiva mediocre. Solo 1 GB di spazio per le app
         
    + COMMENTO: Per questo telefono valgono commenti simili a quelli fatti per il Vodafone Smart Mini: non ne ho un'esperienza diretta, ma lo consiglio comunque perché vince per abbandono. A 130€ non esiste __niente__ nel mondo Android che possa rivaleggiarvi. Purtroppo i 512 MB di RAM sono veramente pochi per far girare l'esoso Android senza lag, ma la CPU non solo è dual core ma è anche uno SnapDragon cosa che lo rende più veloce di un Mediatek o di un Novathor (ne parlerò in un futuro blog post magari).

1. __Huawei W1__

    _SnapDragon 1.2 GHz dual core, 512 MB RAM, 4' 800x480, 4 GB ROM espandibile microSD, 130€_

    ![w1](http://photos.expertreviews.co.uk/images/front_picture_library_Expert_Reviews/dir_385/er_photo_192904_42.jpg)


    + PRO: Dual core. Windows 8. Prezzo. Batteria.
         
    + CONTRO: Qualità costruttiva mediocre.
         
    + COMMENTO: Questo è secondo me il vero campione della fascia bassa. È sostanzialmente un Y300 riadattato per Windows Phone 8, e mostra come WP8 sia __molto__ meno esoso di Android in termini di RAM. Questo telefono è l'unico a non laggare in questa fascia, e lo consiglio a tutti coloro a cui non serve necessariamente Android (cioè quasi tutti, esclusi forse gli aspiranti dev per Android a cui consiglio di comprare l'Y300). WP8 non vi fornirà la stessa quantità di apps di Android o iOS, ma tutte quelle principali ci sono e in fascia alta io preferisco rinunciare a feature piuttosto che prestazioni - in altri termini, meglio fare meno cose ma bene che farne tante ma male.

#FASCIA ALTA

1. __LG/Google Nexus 4__

    _SnapDragon S4 Pro 1.5 GHz quad core, 2 GB RAM, 4.8' 1280x720, 8/16 GB ROM non espandibili, 199/249€ sul Play Store in Francia e Germania, variabile in Italia - vedi nota!_

    ![Nexus 4](http://android.caotic.it/files/2013/07/lg-nexus-411.jpg)


    + PRO: Tutto. Un telefono da 700€ a meno della metà del suo prezzo.
         
    + CONTRO: Scalda un po' troppo, non è più __il__ top di gamma, vicino ad essere dismesso (quello nuovo uscirà a Novembre).
         
    + COMMENTO: Google ha rivoluzionato il mercato con questa bomba atomica. Questa intera guida è stata ristrutturata con una singola idea in mente: "Consiglia di comprarsi un Nexus 4 ad ogni costo, e solo se proprio non ci arrivano come soldi e hanno assoluto bisogno di uno smartphone, consiglia qualcosa che costi veramente tanto di meno in modo da bilanciare". Questo telefono vale ogni centesimo dei 200€ di differenza che dovete pagare rispetto ad un Y300 o ad un W1: avrete Android come è stato concepito, senza bloatware e senza il minimo lag. Potrete giocare a ciò che volete con la grafica a palla, avrete gli aggiornamenti garantiti ancora per almeno un anno e mezzo prima di tutti gli altri telefoni e se siete smanettoni avete una delle community di XDA più attive in fatto di modding. Non esiste una sola ragione per cui non mi sentirei di consigliarvi questo telefono, se non il mese: quando scrivo è già Agosto e a Novembre uscirà quello nuovo in America, e per Natale dovrebbe essere acquistabile anche qui. Non che questo diventerà lento a Novembre, ma se si può aspettare sicuramente ha senso prendere un telefono molto vicino alla sua uscita. Allo stesso modo però, se avete bisogno oggi comprate veramente senza la minima remora. Io ne posseggo uno per il quale ho lasciato il mio iPhone 5, e tuttoggi non ho rimpianti.

    + NOTA: Il prezzo è basso solo se acquistato tramite il Play Store di Google, che lo sovvenziona. Se lo prendete tramite i canali tradizionali (tipo Mediaworld) lo andate a pagare oltre 450€. Io ho acquistato il mio sul sito web [glistockisti.it](http://www.glistockisti.it) e mi sono trovato bene, ma non ci sono solo loro: vi consiglio di guardarvi [eBay](http://www.ebay.it/sch/Cellulari-e-smartphone-/9355/i.html?_from=R40&_nkw=nexus+4&_dmpt=Smartphone&Marca=LG&rt=nc) e siti come [trovaprezzi.it](http://www.trovaprezzi.it/categoria.aspx?libera=nexus+4&id=7&prezzomin=&prezzomax=) prima di decidere. Se andate in USA sappiate che il cambio è molto favorevole! Lo paghereste 249$ che sono 186€ (assurdo!!).


# CASI PARTICOLARI

Questi sono per chi cerca una funzione specifica ed è disposto a fare sacrifici per averla (alle volte dal lato software, altre dal lato hardware, altre dal prezzo).

### BATTERY LIFE

1. __Motorola Razr Maxx HD__

    _SnapDragon S4 Pro 1.5 GHz quad core, 1 GB RAM, 4.7' 1280x720, 16/32 GB ROM espandibili microSD, prezzo variabile (va importato dagli USA)_

    ![Razr Maxx HD](http://i-cdn.phonearena.com/images/phones/37947-xlarge/Motorola-DROID-RAZR-MAXX-HD.jpg)
         
    + PRO: Batteria GIGANTESCA, il doppio di uno smartphone normale. Materiali nobilissimi, dal kevlar del retro al nanocoating contro l’acqua. Jelly Bean. Bello esteticamente, potente.
         
    + CONTRO: Bootloader bloccato.
         
    + COMMENTO: Se avete bisogno di batteria, questo è il meglio possibile. Ora è un po’ vecchiotto (generazione S3) ma non si può certo dire che sia lento o datato (ha la 4.1). Niente ROM custom per voi, questo è il difetto maggiore.

   + NOTA: __OCCHIO ALLE FREQUENZE!__ Non dovreste avere problemi ma prima di comprare un telefono americano vi consiglio __molto__ caldamente di leggervi [la mia guida alle frequenze](/blog/smartphone-e-frequenze/) in modo da fare un acquisto con cognizione di causa.

### TASTIERA FISICA 

1. __Motorola Photon Q__

    _SnapDragon S4 Pro 1.5 GHz dual core, 1 GB RAM, 4.3' 960x540, 8 GB ROM espandibili microSD, prezzo variabile (va importato dagli USA)_

    ![Photon Q](http://cdn.androidcentral.com/sites/androidcentral.com/files/imagecache/w680h550/postimages/634222/motorola-photon-q-2.jpg)
         
    + PRO: Finalmente un telefono con tastiera fisica e Android 4.1.
         
    + CONTRO: Esiste solo negli USA.
         
    + COMMENTO: Conosco chi l’ha trovato usato a 150$. Ci sta salire fino a 200$, e con tasse e spedizione dovreste cavarvela con un 200€. Not bad!

    + NOTA: __OCCHIO ALLE FREQUENZE!__ Non dovreste avere problemi ma prima di comprare un telefono americano vi consiglio __molto__ caldamente di leggervi [la mia guida alle frequenze](/blog/smartphone-e-frequenze/) in modo da fare un acquisto con cognizione di causa.


### SCHERMO GIGANTE (Phablet)
1. __Samsung Galaxy Note II__

    _Exynos 4412 Quad (1.6 GHz quad core), 2 GB RAM, 4.3' 1280x720, 16/32/64 GB ROM espandibili microSD, ~400€_

    ![Galaxy Note 2](http://www.tuttoandroid.net/wp-content/uploads/2013/07/galaxy-note-21.jpg)

    + PRO: Pompatissimo e aggiornatissimo. Nessun tradeoff rispetto al Galaxy S3. In più avete il pennino che è di ottima qualità. Battery life molto buona. 
         
    + CONTRO: Non vi starà in tasca. Un Nexus 4 + un Nexus 7 insieme vi costano meno.
         
    + COMMENTO: È un ibrido ma è ottimo per certi usi tipo prendere appunti col pennino e per chi non deve preoccuparsi delle dimensioni del terminale (tipo professionisti che girano con la giacca, o chi ha borse etc). Valutate però il prezzo: un Nexus 4 accoppiato al Nexus 7 vi costa meno e avete DUE prodotti di qualità. Ne vale la pena?
