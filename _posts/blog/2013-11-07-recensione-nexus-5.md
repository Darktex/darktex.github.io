---
layout: post
category : blog
tags : [smartphone, nexus]
title: "Recensione Nexus 5"
languages: it
---

Quest'anno sono stato tra i fortunati che sono riusciti ad accapparrarsi il nuovo Nexus al day 1 e, sebbene la situazione non sia tragica come l'anno scorso, passerà ancora qualche tempo perché sia disponibile in breve tempo per tutti.

Non ci sono ancora molte recensioni là fuori, quindi ho pensato di farne una io perché io se fossi in me di me stesso mi fiderei :P

Inizio dalla conclusione per chi non ha voglia di leggere: __considero questo Nexus 5 una minor release__, e se avete un telefono aggiornato (come il precedente Nexus o un S3 o un One X) potete considerare l'upgrade come uno __sfizio__ e nient'altro.

La recensione si articola in due punti: del perché penso che sia una minor release, e del perché penso non sia poi così minor come credessi vedendolo sulla carta.

#Perché questo Nexus 5 è una minor release 

Il motivo è semplice: il suo predecessore è uno smartphone fatto per durare, in tutti i campi. Sicuramente per le cose "base" come chiamate e messaggi non ci sono problemi, ma grazie alla veloce GPU continuerà ad essere un telefono adatto anche a chi vuole giocare ancora per un bel po'.

Andando a sviscerare la mia collezione di giochi, ho trovato una differenza significativa fra i due telefoni solo nel emulatore del 3DS (DraStic): Pokémon Black 2 gira lentino sul Nexus 4 (giocabile, ma ogni tanto si sente la musica rallentare), mentre sul Nexus 5 è fisso a 60 FPS nonostante io abbia aggiunto i filtri. Esiste (forse) anche qualche differenza nel pesantissimo Sine Mora (gioco Android), in cui il Nexus 4 fa (sporadici) rallentamenti.

Il Nexus 5 mi permette finalmente di usare Swiftkey: con il Nexus 4 mi ero auto-vincolato alla tastiera di Android perché avvertivo dei fastidiosi scattini con Swiftkey (io scrivo molto veloce e quasi tutte le persone che conosco non hanno mai avuto questo problema), mentre ora non ce ne sono.

Android non è ancora completamente lag-free: tabbando molto rapidamente si hanno dei fastidiosi scattini sia con Nexus 4 sia con Nexus 5, ma nel secondo caso sono ridotti. Bisogna tenere a mente che Android non consente di dare priorità real-time all'interfaccia e finché non lo farà questi scattini saranno ineliminabili.








